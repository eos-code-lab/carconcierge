---
layout: post
title: Cum să pierzi doar o zi de concediu pentru înmatricularea unui autoturism nou în București
description: "Dacă iei decizia să înmatriculezi singur mașina, îți dau câteva ponturi prin care să-ți economisești zilele de concediu."
tags: [înmatriculare, ANAF, DRPCIV, legislație]
---

Dacă iei decizia să înmatriculezi singur mașina, îți dau câteva ponturi prin care să-ți economisești zilele de concediu.

După ce ai [toate documentele](http://prefecturabucuresti.ro/?d=serviciu_inmatriculare&sub=neinmatriculat_romania_ue) (cartea de identitate a vehiculului securizată, factura în original și RCA-ul) poți începe procesul de înmatriculare! Iată cum aș face eu:

* <b>ZIUA 1:</b> la ora 8:15 punct aș fi la ANAF pentru depunerea documentelor pentru calculul taxei de mediu (copie CIV, copie factură, copie buletin, [formular calcul taxa mediu](https://static.anaf.ro/static/10/Anaf/legislatie/Anexa2_poluare.pdf) găsești acolo sau cel mai bine scoți de pe net). Decizia o primești în 2-4 zile, în funcție de fiecare sector. Cu un pic de noroc ești primul la coadă, deci e posibil să întârzii doar câteva minute la serviciu.
* <b>ZIUA 2:</b> aici nu am ce face, îmi trebuie o zi de concediu. M-aș duce la prima oră (8:15) să îmi declar mașina la DITL/Primarie (cu următoarele documente: copie CIV, factura în 3 exemplare, copie buletin și fișă înmatriculare; declaratia auto o gasesti acolo), apoi m-aș duce fuga la ANAF să ridic decizia de impunere și s-o și plătesc, imediat după, alerg la DRPCIV să iau număr de ordine pentru depunere dosar. La poliție trebuie să ajung cel târziu la ora 11 ca să pot depune dosarul în aceeasi zi.
* <b>ZIUA 3:</b>ridicarea numerelor aș face-o  marțea, pentru că programul este până la 18:30.

În concluzie, cu un pic de noroc și multă răbdare, pierzi doar o zi de concediu. :)

* <b>TIP 1:</b> în general se fac cam 60-70 bonuri pe oră;
* <b>TIP 2:</b> verifică pe site-ul prefecturii dacă ai toate documentele sau mergi la birourile de acte auto pentru verificare - costa 10-15 lei;
* <b>TIP 3:</b> ia o carte cu tine sau o baterie externă pentru încărcarea telefonului :)

<b>P.S.:</b> minunea cu bonurile de ordine a tinut trei zile, deci se sta la coada :)
<b>P.S.S.:</b> INCREDIBIL! Azi se iau bonuri de ordine!
