---
layout: post
title: Service-ul auto - cel mai bun vânzător
description: "Service-ul auto - cel mai bun vânzător"
keywords: [consultanță auto, înmatriculări, cumpărare auto, vânzare auto, firmă înmatriculări auto, service auto, Mazda România, review, Arian Motors, Arian Motors Pipera]
tags: [consultanță auto, firmă înmatriculări auto, service auto, review]
---

În unul din cursurile inițiale de vânzări din industria auto la care am participat, cineva ne-a spus așa: "prima mașină ți-o vinde vânzătorul, pe-a doua service-ul". La vremea respectivă eram revoltați, și nu vroiam sub nicio formă să acceptăm acest lucru. Cu timpul, însă, am început să înțelegem importanța unui service bun, al recepției, a mecanicilor și mai ales comunicarea dintre aceștia și clienti.

Scriu acest articol pentru că, de curând, am avut o experiență neplăcută, cu mașina mea, la unul din service-urile Mazda din București - Arian Motors Pipera.

Foarte pe scurt, povestea este următoarea: masină în garanție, revizii la zi, check motor aprins. Primul pas a fost să merg la service-ul de marcă din apropiere, le-am dat mașina, au verificat-o iar răspunsul a fost incredibil: "avem o veste bună și una proastă: am găsit cauza dar trebuie să plătiți, ați mers cu mașina în oraș iar acesta este motivul pentru care motorul (diesel) are această problemă și nu v-o putem repara pe garanție".

După câteva mail-uri și câteva reclamații problema a fost rezolvată, de același dealer, fără nicio obiecție, dar nu asta vreau să subliniez, ci faptul că încrederea în marcă mi-a scăzut dramatic, sansa să am a treia Mazda în familie e aproape de zero, iar recomandările mele către acest brand vor fi limitate.

Concluzia e simplă, un om de service neinstruit sau nepotrivit pe postul respectiv afectează imaginea unui producător, a unui dealer și chiar a vânzătorului iar afirmația "prima mașină ți-o vinde vânzătorul, pe-a doua service-ul" este testată și confirmată pe propria-mi piele. :)
